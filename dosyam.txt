Açık Erişim Nedir?

Açık Erişim araştırma literatürü teknik raporlar, tezler ve çalışma raporları yanında hakemli dergi makalelerinin, konferans bildirilerinin ücretsiz, çevrimiçi kopyalarından meydana gelir. Çoğu durumda bunların kullanımında okuyucular için lisans sınırlaması yoktur. Bu nedenle araştırma,
öğretim ve diğer amaçlar için ücretsiz kullanılabilirler.

Açık Erişim Ne Değildir?
Açık Erişim konusunda pek çok yanlış anlayış mevcuttur. Açık Erişim kendi kendine yayın yapma değildir, ne hakemli yayıncılığı ve yayını ortadan kaldıran bir yol ne de ikinci sınıf, maliyeti düşürülmüş yayın yapma biçimidir. Basit bir deyişle araştırma sonuçlarının tüm araştırmacı kitlesine çevrimiçi olarak ücretsiz sağlanmasıdır. 

Açık erişim arşivi Nedir?
Bir kurum yada kuruluşun çalışanları tarafından üretilen bilimsel bilginin derlendiği bir veri tabanının internet ortamında isteyen herkesin erişimine serbestçe izin verilen bir arşiv sistemidir
Basit bir deyişle araştırma sonuçlarının tüm araştırmacı kitlesine çevrimiçi olarak ücretsiz sağlanmasıdır.
Açık Erişim Nasıl Sağlanır?
Açık Erişim çeşitli biçimlerde sağlanabilir. Bir araştırmacı her makalesinin bir kopyasını bir Açık Erişim arşivinde veya bir kurumsal arşivde ya da Açık Erişim bir dergide bulundurabilir. Buna ek olarak bir araştırmacı makalelerinin kopyalarını kişisel veya üniversitede bağlı olduğu bölümün web sitesine de koyabilir. Sözü edilen her durumda söz konusu makalelere, abonelik gerektiren dergilerde yayınlandığında erişecek kullanıcıdan daha fazlasının erişimi mümkündür. Makalelerin Açık Erişim bir arşivde ya da kurumsal arşivde tutulması, kişisel veya bölüm web sitesinde tutulmasından daha sistematik ve organize yaklaşım olmasının yanında, diğer araştırmacıların hem kendi makalelerini aynı arşivde tutabilmesi hem de mevcut makaleleri okuma şansını artırır. Açık Erişim arşivler veya kurumsal arşivler araştırma makalelerinin yazarları tarafından oluşturulmuş dijital koleksiyonlardır. Dergi makaleleri söz konusu olduğunda yayınlanmalarından önce (preprint) ya da sonra (postprints) yapılabilir. Bu “kişisel arşivleme” (self archiving) olarak bilinir. kurumsal arşivler her makalenin metadatasını (yayın adı, yazar ve diğer bibliyografik detaylar) Açık Arşiv İnisiyatifi-Metadata Harmanlama Protokolü (OAI-PMH) ile uyumlu bir formatta verirler. Bu arşivlerin içeriğine erişmek için, google veya daha özel  ve etkili arama amaçlı kullanılan bir başka yazılım   kullanılmaktadır.Bu çeşit yazılımlar arşiv içeriğini güncel, evrensel bir araştırma veritabanı meydana getirerek tarar. Açık Erişim Kurumsal Arşivler disiplinlerarası ve üniversitelerde kurulmuş veya bir araştırma kurumunda olabilmektedir. Bunlar aynı zamanda merkezileşmiş ve konuya özel de olabilmektedir. ( Örnek olarak fizik ve ilgili disiplinleri içeren arXiv adlı Açık Erişim arşivi verilebilir. )
Uluslararası bir hareket olarak Kurumsal arşivleme hızla gelişmekte olup Ülkemizde de Üniversiteler Kurumsal Arşiv çalışmalarını geliştirmektedirler.
Üniversiteler Açık Arşiv Çalışmaları ile Uluslararası indekslerde yer alan bilimsel dergiler ile yurt içi ve dışı başka hakemli dergilerde yayınlanmış veya yayınlanabilir kararı verilmiş çalışmalar öncelikli olarak yer almaktadır.  Ayrıca, bildiriler, proje metinleri, konferans bildirileri, raporlar,  ders notları ve kitaplarda yer almış bölümler  açık arşivlerde yer almaktadır.
Açık Erişim dergiler, makalelerin herkes tarafından ücretsiz erişilebildiği hakemli dergilerdir. Çoğu durumda basılı olarak da yayınlanmışlardır. Açık Erişim de yer alan dergilerin çoğunun etki faktörü (impact factor) varolup, Institute for Scientific Information (ISI)’ın Web of Knowledge/Web of Science servisi tarafından indekslenmektedir.
Yazarlar Neden Çalışmalarını Açık Erişim Sağlasınlar?
Kişisel arşivleme yapılan araştırma makalelerinin, arşivlenmeyenlere oranla daha çok atıf aldığı konusunda kanıtlar gittikçe çoğalmaktadır. Çoğu konu alanında atıf oranlarında en az iki kat artış var. Kimilerinde bu oran hatta daha da yüksek. Açık Erişim bu yanı ile araştırmaların öncekine göre daha çok etkisi olduğu anlamına geliyor. Üstelik çalışmanın yayınlandığı, okunduğu, atıf aldığı ve böylelikle diğer araştırmacıların çalışmalarını yönlendirdiği araştırma döngüsü genişliyor ve hızlanıyor. Araştırmanız için okumak ve kullanmak istediğiniz makalelere kolayca ve sınırlama olmadan erişebilmeyi istemez misiniz?
Üniversitelerin Açık Arşiv Çalışmalarındaki Amaç Nedir?
1-Üniversiteler  bünyelerinde  oluşturulan açık arşiv ile, bilgi teknolojilerinin sunduğu olanaklardan yararlanarak  akademisyenleri tarafından üretilmiş bilgilere Internet ortamında isteyen herkesin serbest erişimini,
2-Oluşturulacak açık arşiv ile sadece bilgiye erişim değil, aynı zamanda kurumsal boyutta üretilen bilginin saklanması, depolanması ve gelecek nesillere aktarılmasını , 
3-Uulusal ve uluslararası yayın performanslarını ortaya koyarak daha fazla tanınmalarını sağlamak  amaçlanmaktadır.

